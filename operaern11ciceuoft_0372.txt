358 AD BRUTUM. Emsr. 12.

mur. Id accidit M. Lepidi scelere et amentia. Quo
tempore cum multa, propter eam curam quam pro
re publica suscepi, graviter ferrem, tum nihil tuli
gravius, quam me non posse matris tuae precibus
cedere, non sororis: nam tibi (quod mihi plurimi
εει) facile me satisfacturum arbitrabar. Nullo enim
modospoterat causa Lepidi distingui ab Antonio:
omniumque judicio etiam durior erat, quod, cum
honoribus amplissimis a senatu esset Lepidus orna-
tus, tum etiam paucis ante diebus praeclaras literas
ad senatum misisset ; repente non solum recepit re-
liquias hostium, sed bellum acerrimum terra marique
gerit: cujus exitus qui futurus sit, incertum est.
Itaque, cum rogamur, ut misericordiam liberis ejus
impertiamus, nihil affertur, quominus summa. sup-
plicia, si (quod Jupiter omen avertat 2) pater puero-
rum vicerit, subeunda nobis sint. Nec vero me fug-it,
quam sit acerbum, parentium scelera filiorum poenis
lui. Sed hoc praeclare legibus comparatum est, ut
caritas liberorum amiciores parentes reipublicae red-
deret. Itaque Lepidus crudelis in liberos, non is, qui
Lepidum hostem judic-at.

Atque ille si, armis positis, de vi damnatus esset
(quo in judicio certe defensionem non haberet), eam-
dem calamitatem subirent libeli, bonis* publicatis.
Quamquam, quod tua mater et soror deprecatur pro
pueris, id ipsum et multa alia crudeliora nobis omni-
bus Lepidus, Antonius, et reliqui hostes, denuntiant.
Itaque maximam spem hoc tempore habemus in te,
atque ’ exercitu tuo. Cum ad reipublicae summam,
tum ad gloriam et dignitatem tuam, vehementer per-
tinet, te in Italiam (ut ante scripsi) venire quampri-
mum. Eget enim vehementer cum viribus tuis, tum
etiam consilio, rffipublica. Veterem, pro ejus erga te
benevolentia singularique officio, libenter ex tuis li-
teris complexus sum: eumque cum tui, tum rei-
publicae, studiosissimum amantissimumque cognovi.

