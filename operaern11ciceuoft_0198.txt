'184 AD ATTICUM. 1118. XIV. 9.

essano tuas literas. De Mario probe: etsi doleo L.
Crassi nepotem. Optime tam etiam Bruto nostro pro-
bari Antonium : nam, quod J uniam scribis moderate
et amice scriptas literas attulisse, mihi Paulus dedit,
ad se a fratre missas3 quibus in extremis erat, sibi
insidias fieri3 se id certis auctoribus comperisse. Hoc
nec mihi placebat, et multo illi minus.

Reginae fuga mihi non molesta. sed, Clodia quid
egerit, scribas ad me velim. De Byzantiis curabis, ut
caetera; et Pelopem ad te arcesses. Ego, ut postulas,
Baiana negotia, chorumque illum, de quo scire vis,
cum perspexero, tum scribam3 ne quid ignores.
Quid Galli, quid Hispani, quid Sextus agat, vehe-
menter exspec‘o. Ea scilicet tu declarabis, qui cae-
tera.

Nauseolam tibi tum causam otii dedisse faule pa-
tiebar: videbar enim mihi, legenti tuas literas, re-
quiesse paulisper. De Bruto semper ad me omnia
perscribito, ubi sit, quid cogitet: quem quidem ego
spero jam tuto vel solum tota Urbe vagari posse. Ve-

rumtamen·

(9.) CICERO ATT1co s.

De re publica multa cognovi ex tuis literis, quas
quidem multijuges accepi uno tempore a Vestorii li-
berto. Ad ea autem, quae requiris, brevi respondebo.
Primum, vehementer me Cluviana delectant. Sed,
quod quaeris, quid arcessierirn Chrysippum31aber-
nae mihi duae corruerunt, reliquaeque rimas agunt.
Itaque non solum inquilini, sed mures etiam, migra-
verunt. Hanc caeteri calamitatem vocant: ego ne in-
commodum quidem. O Socrates, et Socratici vin'!
nunquam vobis gratiam referam. Dii immortales!
quam mihi ista pro nihilo! Sed tamen ea ratio aedi-
ficandi initur, consiliario quidem et auctore Vestorio,

ut hoc dammim quaestuosum sit.

