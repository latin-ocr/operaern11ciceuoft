AD Q, FRATREM. LIB. ΙΙ. 13. 313

Risi nivem atram: teque hilari animo esse, et
promto ad jocandum, valde me juvat. De Pompeio
assentior tibi, vel tu potius mihi: nam (ut scis) jam-
pridem istum canto Caesarem. Mihi crede, in sinu
esst neque ego discingor. Cognosce nunc Idus.

Decimus erat Coelio dies. Domitius ad numerum
judices non habuit. Vereor, ne, homo teter et ferus,
Pola Servius ad accusationem veniat: nam noster
Coelius valde oppugnatur a gente Clodia. Certi nihil
est adhuc: sed veremur. Eodem igitur die Tyriis est
senatus datus frequens: frequentes contra Syriaci
publicani. Vehementer vexatus Gabinius: exagitati
tamen a Domitio publicani, quod eum essent cum
equis prosecuti. [C.] noster Lamia paulo ferocius,
cum Domitius dixisset, ‘⁶ Vestra culpa haec accide-
runt, equites Romani; dissolute enim judicatis ;”
“ Nos judicamus; vos laudatis,'' inquit. Actum est
eo die nihil. Nox diremit.

Comitialibus diebus, qui Quirinalia sequuntur,
Appius interpretatur, non impediri se lege Pupia,
quominus habeat senatum, et quod Gabinia sanctum
sit, etiam cogi ex Cal. Febr. usque ad Cal. Mart.
legatis senatum quotidie dari. Ita putantur detrudi
comitia in mensem Martium. Sed tamen his com-
itialibus tribuni plebis de Gabinio se acturos esse di-
cunt.

Omnia colligo, ut novi scribam aliquid ad te: sed
(ut vides) res me ipsa deficit. Itaque ad Callisthenem
et ad Philistum redeo ; in quibus te video volutatum.
Callisthenes quidem vulgare et notum negotium;
quemadmodum Graeci aliquot locuti sunt. Siculus
ille, capitalis, creber, acutus, brevis, paene pusillus
Thucydides: sed utros ejus habueris libros (duo
enim sunt corpora), an utrosque, nescio. Me magis
de Dionysio delectat: ipse est enim veterator mag-
nus, et perfamiliaris Philisto. Sed, quod adscribis,
aggrederisne ad historiam? me auctore potes. Et,
quoniam tabellarios subministras, hodierni diei res

(Ep-ist.) VOL. 111. 2 Ε

