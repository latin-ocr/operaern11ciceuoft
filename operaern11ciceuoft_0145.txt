AD ATTICUM. Lm. XII. 42. 131

nisi, non dico, effectum erit, sed fieri videro; audebo
hoc dicere (et tu, ut soles, accipies) incursabit in te
dolor meus, non jure ille quidem; sed tamen feres
hoc ipsum, quod scribo, ut omnia mea fers ac tulisti.
Omnes tuas consolationes unam hanc in rem, velim,
conferas. Si quaeris‚ quid optem: primum Scapulae‚
deinde Clodiae3 postea, si Silius nolet, Drusus aget
injuste, Cusinii et Trebonii. Puto Terentium esse
dominum; Rebilum fuisse certo scio. Sin autem tibi
Tusculanum placet, ut significasti quibusdam literis,
tibi assentiar. Hoc quidem utique perficies, si me le-
vari vis3 quem jam etiam gravius accusas, quam pa-
titur tua consuetudo: sed facis summo amore, et vic-
tus fortasse vitio meo: sed tamen, si me levari vis,
haec est summa levatio, vel (si verum scire vis) una.

Hirtii epistolam si legeris, quae mihi quasi προ-
πλασμα videtur ejus vituperationis quam Caesar
scripsit de Catone3 facies me, quid tibi visum sit,
(si tibi erit commodum) certiorem.

Redeo ad fanum. Nisi hac aestate absolutum erit,
quam vides integram restare, scelere me liberatum
non putabo.

(42.) CICERO ATTICO S.

Nullum a te desideravi diem literarum: videbam
enim quae scribis: et tamen suspicabar, vel potius
intelligebam, nihil fuisse, quod scriberes. A. d. VI
Idus vero et abesse te putabam, et plane videbam ni·
hil te habere. Ego tamen ad te fere quotidie mittam.
Malo enim frustra, quam te non habere, cui des, si
quid forte sit, quod putes me scire oportere. Itaque
accepi VI Id. literas tuas inanes: quid enim habe-
bas, quod scriberes Ρ Mihi tamen illud, quidquid
erat, non molestum fuit, [nihil aliud scire me,] novi
te nihil habere.

Scripsisti tamen nescio quid de Clodia. Ubi ergo

