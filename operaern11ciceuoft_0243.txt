AD ATTICUM. Lm. XV. 20. 229

rus [es‚] foedum duces, et quasi denuntiatum nobis
ab Antonio. Ex hac nassa exire constitui, non ad
fugam, sed ad spem mortis melioris. Haec omnis
culpa Bruti,

Pompeium Carteiae receptum scribis: jam igitur
contra hunc exercitum. Utra ergo castra? media
enim tollit Antonius. Illa infirma, haec nefaria. Pro-
petemus igitur: sed juva me consilio, Brundisione,
an Puteolis. Brutus quidem subito, sed sapienter.
Πασχω τι : quando enim illum? sed humana feren-
da. Tu ipse eum videre non potes. Dii illi mortuo,
qui unquam Buthrotum Ξ Sed acta missa: vide-
amus, quae agenda sint.

Rationes Erotis, etsi ipsum nondum vidi, tamen,
et ex literis ejus, et ex eo quod Tiro cognovit, prope-
modum cognitas habeo. Versuram scribis esse faci-
endam mensium quinque, id est, ad Cal. Novembres,
HS CC ε in eam diem cadere nummos, qui a Quinto
debentur. Velim igitur, quoniam Tiro negat tibi
placere, me ejus rei causa Romam venire3 si te ea
res nihil offendet, videas, unde nummi sint3 mihi
feras expensum. Hoc video in praesentia opus esse.
Reliqua diligentius ex hoc ipso exquiram3 in his,
de mercedibus dotalium praediorum ε quae si fideliter
Ciceroni curabuntur, quamquam volo laxius, tamen
ei propemodum nihil deerit. Equidem video mihi
quoque opus esse viaticum: sed id ex praediis, ut ca-
det, ita solvetur. · mihi autem opus est universo qui-
dem. Etsi mihi videtur iste, qui umbras timet, ad
caedem spectare3 tamen, nisi explicata solutione, non
sum discessurus. Sitne autem extricata, necne, te-
cum cognoscam. Haec putavi mea manu scribenda·
ita-que feci. De Fadio, ut scribis. utique alii nemini.
Rescribas velim hodie.

(Epist.) vol.. 111. x

