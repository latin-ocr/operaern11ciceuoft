192 AD ATTICUM. LIB. XIV. 14;7

atque honorificentissime tractatum existimem: idque
cum totum, quoquo modo se res haberet, tibi dandum
putarem3 tum do etiam humanitati et naturae meae.
Nihil enim unquam non modo acerbum in me fuit,
sed ne paulo quidem tristius aut severius, quam ne-
cessitas reipublicae postulavit. Accedit ut ne in ipsum
quidem Clodium meum insigne odium fuerit un-
quam3 semperque ita statui, non esse insectandos
inimicorum amicos, praesertim humiliores3 nec his
praesidiis nosmet ipsos esse spoliandos. Nam de puero
Clodio tuas partes esse arbitror, ut ejus animum tene-
rum (quemadmodum scribis) his opinionibus imbuas,
ut ne quas inimicitias residere in familiis nostris ar-
bitretur. Contendi cum P. Clodio, cum ego publioem
causam, ille suam defenderet. N ostras concertationes
respublica dijudicavit. Si viveret, mihi cum illo nulla
contentio jam maneret.

“ Quare, quoniam hoc a me sic petis, ut, quae tua
potestas est, ea neges te me invito usurum; puero
quoque hoc a me dabis, si tibi videbitur: non quo
aut aetas nostra ab illius aetate quidquam debeat peri-
culi suspicari, aut dignitas mea ullam contentionem
extimescat; sed ut nosmet ipsi inter nos conjunctio-
res simus, quam adhuc fuimus. Interpellantibus enim
his inimicitiis, animus tuus mihi magis patuit, quam
domus. Sed haec hactenus. Illud extremum3 ego,
quae te velle, quaeque ad te pertinere arbitrabor, sem-
per, sine ulla dubitatione, summo studio faciam. Hoc,
velim, tibi penitus persuadeas.''

(14.) CICERO ATTICO S.

Itera dum eadem ista mihi. Coronatus Quintus
noster Parilibus. 9 Parilibus. 9 solusne. 9 etsi addis
Lamiam, quod demiror equidem3 sed scire cupio,
qui fuerint alii. quamquam satis scio, nisi impro
bum, neminem. Explanabis igitur hoc diligentius.

