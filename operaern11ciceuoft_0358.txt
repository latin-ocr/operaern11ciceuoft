344 AD BRUTUM. Er1sr. 2.

nium tibi videri potius, quam epistolam. Auctus
Antonii beneficio est: ejus ipsius beneficii magna
pars a te est : itaque eum, salvis nobis, vellet salvum.
In eum autem locum rem adductam intelligit, (est
enim, ut scis, minime stultus) ut utrique salvi esse
non possint: itaque nos mavult. De te vero amicis-
sime et loquitur et sentit. Quare, si quis secus ad
te de eo scripsit, aut si coram locutus est, peto a te
etiam atque etiam, mihi ut potius credas, qui et
facilius judicare possum quam ille nescio quis, et te
plus diligo. Clodium tibi amicissimum existima, ci-
vemque talem, qualis et prudentissimus, et fortuna
optima, esse debet.

(2.) CICERO BRUTO S.

(Argumentum. - Respondet epistolae de cohorti-
bus quinque a Dolabella in Cherronesum missis;
ejusque dementiam miratur; et Bruti consilium de
eo persequendo laudat. In seditionis auctoribus di-
mittendis clementiam Bruti reprehendit, et suas in
Antonium invectivas defendit.)

 

Scripta et obsignata jam epistola, literae mihi red-
‹litae sunt a te, plenae rerum novarum, maximeque
mirabilium. Dolabellam quinque cohortes misisse in
Cherronesum ἶ) Adeone copiis abundat, ut is, qui ex
Asia fugere dicebatur, Europam appetere conetur ?
Quinque autem cohortibus quidnam se facturum
arbitratus est, cum tu eo quinque legioneS, optimum
equitatum, maxima auxilia, haberes? quas quidem
cohortes spero jam tuas esse, quoniam latro ille tam
fuit demens. Tuum consilium vehementer laudo,
quod non prius exercitum Apollonia Dyrrhachioque
movisti, quam de Antonii fuga audisti, Bruti erup-
tione, populi Romani victoria. Itaque, quod scribis,
-postea statuisse te ducere exercitum in Cherronesum,

