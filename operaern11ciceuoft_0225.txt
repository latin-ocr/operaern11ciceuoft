AD ATTICUM. 11113. XV 3. 211

[quod puto: tantum enim vide03 non videmur esse
vienn-L] Sed, si etiam nos hoc fallat, de Buthroto·
te non failet.

De Octavii concione idem sentio, quod tu: lu-
dorumque ejus apparatus, et Matius ac Postumius
mihi procuratores non placent. Saserna collega dig-
nus. Sed isti omnes (quemadmodum sentis) non mi-
nus otium timent, quam nos arma. Balbum levari
invidia per nos velim: sed ne ipse quidem id fieri
posse confidit. Itaque alia cogitat.

Quod prima disputatio Tusculana te confirmat,
sane gaudeo: neque enim ullum est perfugium aut
melius aut paratius. Flamma quod bene loquitur,
non moleste fero. Tyndaritanorum causa, de qua tam
laboras, quae sit, ignoro. Hos tamen. Πευτελοιπον
movere ista videntur, in primis erogatio pecuniae.
De Alexione doleo; sed, quoniam inciderat in ita
gravem morbum, bene actum cum illo arbitror.
Quos tamen secundos haeredes‚ scire vellem, et diem

testamenti.

(3.) CICERO ATTICO S.

Undecimo Calendas accepi in Atinati duas episto-
las tuas, quibus duabus meis respondisti. Una erat
XV calendas, altera XII, data. Ad superiorem igi-
tur prius.

Accurres ιιι Tusculanum, ut scribis, quo me VI
calendas venturum arbitrabar. Quod scribis paren-
dum victoribus; non mihi quidem, cui sunt multa
potiora. Nam illa, quae recordaris, Lentulo et Mar-
cello consulibus, acta in aede Apollinis; nec causa
eadem est, nec simile tempus, praesertim cum Mar-
cellum scribas aliosque discedere. Erit igitur nobis
coram odorandum et constituendum, tutone Romae
esse possimus. Novi conventus habitatores sane mo-
vent: in magnis enim versamur angustiis. sed sum
ista parvi· quin et majora contemnimus.

