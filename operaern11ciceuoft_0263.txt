 

 

AD AT'HCUM. Lm. XVI. 8. 249

betur, ut sit unde par pari respondeatur: mirifica
enim ὃυσχρηστια est propter metum armorum.” In
freto medio hanc epistolam legi, ut, quid possem pro·
videre, in mentem mihi non veniret, nisi ut praesens
me ipse defenderem. Sed haec hactenus ε reliqua co-
ram.

Antonii edictum legi a Bruto, et horum contra,
scriptum praeclare. Sed quid ista edicta valeant, aut
quo spectent, plane non video: nec ego nunc (ut
Brutus censebat) istuc ad rem publicam capessendam
venio. Quid enim fieri potest? num quis Pisoni est
assensus? num rediit ipse postridie? Sed abesse
hanc aetatem longe a sepulcro negant oportere. Sed
(obsecro te) quid est quod audivi de Bruto Ρ Piliam
πειραζεσὲται παραλυσει, te scripsisse aiebat. Valde
sum commotum etsi idem, te scribere, sperare me-
lius. Ita plane velim. Ei dicas plurimam salutem,
et suavissimae Atticae. Haec scripsi navigans, cum
Pompeianum accederem, XIV calendas.

(8.) CICERO ATI'ICO s.

Cum sciam, quo die venturus sim, faciam, ut
scias. Impedimenta exspectanda sunt, quae Anagnia
veniunt; et familia aegra est. Calendis, vesperi, lite-
rae mihi ab Octaviano. Magna molitur. Veteranos,
quiqui Casilini et Calatiae sunt, perduxit ad suam
sententiam: nec mirum: quingenos denarios dat.
Cogitat reliquas colonias obire. Plane hoc spectat,
ut, se duce, bellum geratur cum Antonio. Itaque vi-
deo paucis diebus nos in armis fore. Quem autem
sequamur? Vide nomen z vide aetatem. Atque a me
postulat, primum, ut clam colloquatur mecum, vel
Capuae, vel non longe a Capua. Puerile hoc quidem,
si id putat clam fieri posse. Docui per literas, id nec
opus esse, nec fieri posse. Misit ad me Caecinam
quemdam Volaterranum, familiarem suum, qui haec

