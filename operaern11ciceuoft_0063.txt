AD ATTICUM. LIB. X. 8. 49

nandi contentio est3 in qu‘a pulsus aet modestior
rex, et probior, et integrior, et is, qui nisi vincit,
nomen populi Romani deleatur necesse est: sin au-
tem vincit, Sullano more exemploque vincet. Ergo,
hac in contentione, neutrum tibi palam sentiendum,
et tempori serviendum est. Mea causa autem ah‘a
est, quod, beneficio vinctus, ingratus esse non pos-
sum: nec tamen in acie, sed Melitae, aut alio in
[loco] simili oppidulo, futurum puto.

Nihil, inquies, juvas eum, in quem ingratus esse
non vis. Immo minus fortasse voluisset. Sed de hoc
videbimus. Exeamus modo: quod ut meliore tem—
pore possimus, facit Adriano mari Dolabella, Fre-
tensi Curio.

Injecta autem mihi spes quaedam est, velle ‚me-
cum Ser. Sulpicium colloqui. Ad eum misi Philoti-
mum libertum cum literis. Si vir esse volet, praeclara
συνοδια· sin autem, erimus nos, qu1 solemus Curio
mecum vixit, jacere Caesarem putans offensione po-

pulari, Siciliaeque diffidens, si Pompeius navigare

0oe isset.
{Quintum puerum accepi vehementer. Avaritiam

video fuisse, et spem magni congiarii. Magnum hoc
malum est: sed scelus illud, quod timueramus,

spero nullum fuisse. Hoc autem vitium, puto te
existimare, non nostra indulgentia, sed a natura pro·
fectum t quem tamen nos disciplina regimus.

De Oppiis Veliensibus quid placeat, cum Philo-
timo videbis. Epirum nostram putabimus ι sed alios
cursus videbamur habituri.

(8.) CICERO ATTICO S.

Et res ipsa monebat, et tu ostenderas, et ego vide-
bam, de 1is rebus [quas] intercipi periculosum esset,
finem inter nos scribendi fieri tempus esse. Sed, cum
ad me saepe mea Tullia scribat, orans, ut, quid in

(Epiffst) x 0L.111. 1

