AD ATTICUM. L1i3.XIII. 16. ιω

De Bruto, si quid erit ς de Caesare, si quid scies ς
si quid erit praeterea, scribes. Illud etiam atque etiam
consideres, velim, placeatne tibi mitti ad Varronem
quod scripsimus. Etsi etiam ad te aliquid pertinet z
nam scito, te ei dialogo adjunctum esse tertium.
Opinor igitur, consideremus: etsi nomina jam facta
sunt: sed vel induci, vel mutari possunt.

(15.) CICERO ATTICO s.

Quid agit, obsecro te, Attica nostra? nam triduo
abs te nullas acceperam: nec mirum: nemo enim
venerat : nec fortasse causa fuerat. Itaque ipse, quod
scriberem, non habebam. Quo autem die has Vale-
rio dabam, exspectabam aliquem meorum: qui si
venisset, et a te quid attulisset, videbam non defutu-
rum, quod scriberem.

(16.) CICERO ATTICO S.

Nos cum flumina et solitudines sequeremur, quo
facilius sustentare nos possemus, pedem e villa ad-
huc egressi non sumus; ita magnos et assiduos im-
bres habebamus. Illam Ακαδημικην συνταξιν totam ad
Varronem traduximus. Primo fuit Catuli, Luculli,
Hortensii. Deinde, quia παρα το πρεπον videbatur,
quod erat hominibus nota, non illa quidem απαιδευ-
σια, sed in iis rebus ατριψια, simul ac veni ad vil-
lam, eosdem illos sermones ad Catonem Brutumque
transtuli. Ecce tuae literae de Varrone: nemini visa
est aptior Αντιοχεια ratio. Sed tamen velim scribas
ad me, primum, placeatne tibi aliquid ad illum;
deinde, si placebit, hocne potissimum. Quid Servi-
lia? jamne venit ? Brutus ecquid agit, ecquando?
De Caesare quid auditur ? Ego ad Nonas, quemad-

modum dixi. Tu cum Pisone, si quid poteris.
o 3

