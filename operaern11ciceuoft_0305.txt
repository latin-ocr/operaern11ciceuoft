AD Q. FRATREM. Lm. I. 3. 291

flens flentem, prosequentem proficiscens, dimiseram
ne vestigium quidem ejus, nec simulacrum3 sed
quamdam effigiem spirantis mortui.

Atque utinam me mortuum prius vidisses, aut
audisses 2 utinam te non solum vitae, sed etiam dig-

nitatis meae, superstitem reliquissem 2 Sed testor om· ·

nes Deos, me hac una voce a morte esse revocatum,
quod omnes in mea vita partem aliquam tuae vitae
repositam esse dicebant. Quare peccavi, scelerate-
que feci. Nam, si cecidissem, mors ipsa meam pieta-
tem amoremque in te facile defenderet. N unc com·
misi, ut vivo me careres, vivo me, aliis indigeres:
mea vox in domesticis periculis potissimum occide-
ret, quae saepe alienissimis praesidio fuisset.

Nam quod ad te pueri sine literis venerunt, quoni-
am vides non fuisse iracundiae causa, certe pigritia
fuit, et quaedam infinita vis lacrymarum et dolorum.
Haec ipsa me quo fletu putas scripsisse? eodem, quo
te legere certo scio. An ego possum aut non cogitare
aliquando de te, aut unquam sine lacrymis cogitare ἓ
Cum enim te desidero, fratrem solum desidero? Ego
vero suavitate fratrem, [prope] aequalem, obsequio
filium, consilio parentem. Quid mihi sine te unquam,
aut tibi sine me, jucundum fuit Ρ Quid, quod eodem
tempore desidero filiam ’τ’ qua pietate! qua modes-
tia! quo ingenio! effigiem oris, sermonis, animi
mei. Quid filium venustissimum, mihique dulcissi-
mum? quem ego ferus ac ferreus e complexu dimisi
meo, sapientiorem puerum quam vellem: sentiebat
enim miser jam, quid ageretur. Quid vero tuum fili-
um. ⁹ quid imaginem tuam, quam meus Cicero et
amabat, ut fratrem, et jam, ut majorem fratrem, ve-
rebatur? Quid? quod mulierem miserrimam, fide-
lissimam conjugem, me prosequi non sum passus, ut
oeset quae reliquias communis calamitatis, communes
liberos, tueretur?

Sed tamen, quoquo modo potui, scripsi, et dedi li-
teras ad te Philogono, liberto tuo, quas credo tibi

