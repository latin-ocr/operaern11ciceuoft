AD Q. FRATREM. [ΛΒ. 111. l. 327

tuam, quam paulo ante acceperat, ,Aristophaneo
modo, valde (mehercule) et suavem et gravem;
qua sum admodum delectatus. Dedit etiam alteram
illam mihi, qu&⁴ jubes eum mihi esse affixum, tam-
quam magistro. Quam illum epistolae illae delecta-
runt ! quam me ! Nihil puero illo suavius, nihil nos-
tri amantius. Haec inter coenam Tironi dictavi, ¹ne
mirere alia manu esse.

Annali literae tuae pergratae fuerunt, quod et cu-
rares de se diligenter, et tamen consilio severissimo
juvares. P. Servilius pater, ex literis quas sibi a
Caesare missas esse dicebat, significat valde te sibi
gratum fecisse, quod de sua voluntate erga Caesa-
rem humanissime diligentissimeque locutus esses.

Cum Romam ex Arpinati revertissem, dictum
mihi est, Hippodamum ad te profectum esse. Non
possum scribere, me miratum esse, illum tam inhu-
maniter fecisse, ut sine meis literis ad te proficisce-
retur: illud scribo, mihi molestum fuisse. Jam
enim diu cogitaveram, ex eo quod tu ad me scripse-
ras, ut, si quid esset quod ad te diligentius perferri
vellem, illi darem: quod (mehercule) hisce literis
quas vulgo ad te mitto, nihil fere scribo, quod si in
alicujus manus inciderit, moleste ferendum sit. Mi-
nucio me, et Salvio, et Labeoni, reservabam. Labeo
aut tarde proficiscetur, aut hie manebit. Hippoda-
mus ne nunc quidem, quid velim, rogavit. T. Pi-
narius amabiles ad me de te literas mittit: se
maxime literis, sermonibus, coenis denique, tuis de-
lectari. Is homo semper me delectavit3 fraterque
ejus mecum est multum ε quare, ut instituisti, com-
plectere adolescentem.

- VII. Quod multos dies epistolam in manibus
habui, propter commorationem tabellariorum, ideo
multa conjecta sunt, aliud alio tempore, velut hoc.
T. Anicius mihi saepe jam dixit, sese tibi, suburba-
num siquod invenisset, non dubitaturum esse emere.
In ejus sermone ego utrumque soleo admirari3 et

