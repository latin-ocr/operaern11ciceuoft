388 DE PETIT. CONS. 5.

superavit. Quare, si facies ea, quae tibi natura, et
studia quibus semper usus es, largiuntur, quae oem-
poris tui ratio desiderat, quae potes, quae deboe3 non
erit difficile certamen cum iis competitoribus, qui ne-
quaquam sunt tam genere insignes, quam vitiis no-
biles. Quis enim reperiri potest tam improbus civis,
qui velit uno suffragio duas in rempublicam sicas
destringere?

IV. Quoniam, quae subsidia novitatis haberes, et
habere posses, exposui, nunc de magnitudine petitio-
nis dicendum videtur. Consulatum petis: quo ho-
nore, nemo est, quin te dignum arbitratum sed
multi, qui invideant. Petis enim homo ex equestri
loco summum locum civitatis3 atque ita summum,
ut forti viro, diserto, innocenti, multo ille idem ho-
nos plus amplitudinis, quam caeteris, afferat. Noli
putare, eos, qui sunt 'eo honore usi, non videre, tu
cum idem sis adeptus, quid 'dignitatis habiturus sis.
Eos vero, qui, consularibus familiis nati, locum ma-
jorum consecuti non sunt, suspicor, tibi (nisi qui ad-
modum te amant) invidere. Etiam novos homines
praetorios existimo, nisi qui tuo beneficio vincti sunt,
nolle abs te se honore superari. Jam, in populo
quam multi invidi sint, quam multi consuetudine
horum annorum ab hominibus novis alienati, venire
tibi in mentem certo scio. Esse etiam nonnullos tibi
iratos ex iis causis quas egisti, necesse est. J am illud
tute circumspicito, quod ad Cn. Pompeii gloriam
augendam tanto studio te dedisti, num quos tibi
putes ob earn causam esse [inimicos] Quamobrem,
cum et summum locum cixitatis petas, et videas
esse studia quae tibi adversentur3 adhibeas, necesse
est, omnem rationem, et curam, et laborem, et dili-
gentiam.

V. Ac petitio magistratuum divisa est in duarum
rationum diligentiamÍ¾ quarum altera in amicorum
studiis, altera in populari voluntate, ponenda est.
Amicorum studia beneficiis et officiis, et vetustate, et
facilitate ac jucunditate naturae, parta esse oportet.

