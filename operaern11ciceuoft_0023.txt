AD ATTIGUM. Lm. IX. 6. 9

Scripta jam epistola, Capua literae sunt allatae,
hoc exemplo ε

“ Pompeius mare transiit cum omnibus militibus-
quos secum habuit. Hic numerus est hominum mil-
lia XXX; et consules, duo et tribuni plebis, et se-
natorae qui fuerunt cum eo, omnes eum uxoribus
et liberis. Conscendisse dicitur a. d. IV Nonas Mart.
Ex e'a die fuere Septemtriones venti. N aves, quibus
usus non est, omnes aut praecidisse aut incendisse
dicunt. De hac re literae L. Metello, tribuno plebis,
Capuam allatae sunt ab Clodia socru, quae ipsa
transiit-'⁹

Ante sollicitus eram, et angebar, sieut res scilicet
ipsa cogebat, cum consilio explicare nihil possem ι
nunc autem, postquam Pompeius et consules ex
Italia exierunt, non angor, sed ardeo dolore:

.......................... Ουὲε μοι πτερ
Εμπεὸον, αλλ’ αλαλυκτημαι.

Non sum, inquam, (mihi crede) mentis compos ς
tantum mihi dedecoris admisisse videor. Me non
primum cum Pompeio, qualicumque consilio uso,
deinde eum bonis, esse, quamvis causa temere insti-
tuta ? praesertim cum ii ipsi, quorum ego causa timi-
dius me fortunae committebam, uxor, filia, Cicerones
pueri, me illud sequi mallent ι hoc turpe, et me in-
dignum putarent. Nam Quintus quidem frater, quid-
quid mihi placeret, id rectum se putare aiebat 3 id
animo aequissimo sequebatur.

Tuas nunc epistolas a primo lego. Hae me pau-
lum recreant. Primae monent et rogant, ne me pro-
jiciam. Proximae te gaudere ostendunt, me reman-
sisse. Eas cum lego, minus mihi turpis videor, sed
tam diu, dum lego: deinde emergit rursum dolor, et
αισχρου <canoto-coz. Quamobrem, obsecro te, mi Tite,
eripe mihi hunc dolorem, aut minue saltem, aut con-
solatione, aut consilio, aut quacumque re potes. Quid
tu autem possis? aut quid homo quisquam? vix
Deus jam.

