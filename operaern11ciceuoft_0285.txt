AD Q. FRATREM. ιω. 1. 1. 271

suae, sed tuae lenitatis apparitor-3 majoraque praefe-
rant fasces illi ac secures dignitatis insignia, quam
potestatis. Toti denique sit provinciae cognitum, tibi
omnium, quibus praesis, salutem, liberos, famam,
fortunas esse carissimas. Denique haec opinio sit,
non modo iis qui aliquid acceperint, sed iis etiam
qui dederint, te inimicum (si id cognoveris) futu-
rum. Neque vero quisquam dabit, cum erit hoc per-
spectum, nihil per eos, qui simulant se apud te mul-
tum posse, abs te solere impetrari.

Nec tamen est haec oratio mea hujusmodi, ut te in
tuos aut durum esse nimium, aut suspiciosum, ve-
lim. Nam, si quis est eorum qui tibi bi ennii spatio
nunquam in suspicionem avaritiae venerit, (ut ego
Caesium, et Chaerippum, et Labeonem, et audio, et,
quia cognovi, existimo) nihil est, quod non et iis,
et si quis est alius ejusdemmodi, et committi et
credi rectissime putem. Sed si quis est, in quo -jam
offenderis, de quo aliquid senseris ς huic nihil credi-
deris, nullam partem existimationis tuae commiseris.

V. In provincia vero ipsa, si quem es nactus, qui
in tuam familiaritatem penitus intrarit, qui nobis
ante fuerit ignotus; huic quantum credendum sit,
vide: non quin possint multi esse provinciales viri
boni3 sed hoc sperare licet, judicare periculosum
est. Multis enim simulationum involucris tegitur, et
quasi velis quibusdam obtenditur, uniuscujusque
natura: frons, oculi, vultus, persaepe mentiuntur;
oratio vero saepissime.

Quamobrem, qui potes reperire ex eo genere ho-
minum, qui, pecuniae cupiditate adducti, careant his
rebus omnibus, a quibus nos divulsi esse non possu-
mus, te autem, alienum hominem, ament ex animo,
ac non sui commodi causa simulent Ρ Mihi quidem
permagnum videtur-3 praesertim si iidem homines
privatum non fere quemquam, praetores semper om-
nes, amant. Quo ex genere si quem forte tui co-
gnesti amantiorem (fieri enim potuit) quam temporis,

