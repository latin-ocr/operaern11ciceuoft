AD BRUTmL Erisr. 4. 347

Pansa fugerat, vulneribus acceptis, quae ferre non
potuit. Reliquias hostium Brutus persequitur, et
Caesar. Hostes autem omnes judicati, qui M. Anto-
nii sectam secuti sunt. Itaque id senatus-consultum
plerique interpretantur, etiam ad tuos, sive captivos,
sive dediticios, pertinere. Equidem nihil disserui
durius, cum nominatim de C. Antonio decernerem,
quod ita statueram, a te cognoscere causam ejus se-
natum oportere. X Calend. Maias.

(4.) BRUTUS CICERONI S.

(Argumentum. -— Respondet superiori epistolae;
et reprehensionem nimiae in C. Antonium clementiae
diluit. Monet, ne, nimiis honoribus Octaviano tribu-
endis, malum exemplum inducatur, quo regnandi
cupidi abutantur, atque illis ita regnandi occasio de-
tur 3 quod se vehementer timere ostendit.)

 

Quanta sim laetitia affectus, cognitis rebus Bruti
nostri et consulum, facilius est tibi existimare, quam
mihi scribere. Cum alia laudo, et gaudeo accidisse,
tum quod Bruti eruptio non solum ipsi salutaris fuit,
sed etiam maximo ad victoriam adjumento. Quod
scribis, trium Antoniorum unam atque eamdem cau-
sam esse; quid ego sentiam, mei judicii esse 3 sta-
tuo nihil, nisi hoc: senatus aut populi Romani ju-
dicium esse de iis civibus qui pugnantes non interieu
rint.

At hoc ipsum, inquies, inique facis, qui hostilis
animi in rempublicam homines, cives appelles. Im-
mo justissime. Quod enim nondum senatus censuit,
nec populus Romanus jussit, id arroganter non prae-
judico, neque revoco ad arbita-ium meum. Illud qui-
dem non muto, quod ei, quem me occidere res non
coe'git, neque crudeliter quidquam eripui, neque dis-
solute quidquam remisi 3 habuique in mea potestate,

