AD Q. FRATREM. Lus. II. 8. 307

ipsum scilicet maxime, tamen etiam literas tuas ante
exspecto. Mi frater, vale.

(7.) MARCUS Q. FRATRI S.

(Argumentum.—-De itinere suo, et exspectatione

Quinti.)

 

A. d. 111 Id.Apri1. ante lucem, hanc epistolam dic-
taveram, scripseramque in itinere, ut eo die apud T.
Titium in Anagnino manerem. Postridie autem in
Laterio cogitabam: inde, cum in Arpinati quinque
dies fuissem, ire in Pompeianum ; rediens adspicere
Cumanum, ut (quoniam in Non. Maias Miloni dies
prodita est) prid. Nonas Romae essem, teque, mi ca-
rissime et suavissime frater, ad eam diem (ut spera-
bam) viderem. AEdificationem Arcani ad tuum ad-
ventum sustentari placebat. Fac, mi frater, ut va-
laes, quamprimumque venias.

(8.) MARCUS Q. FRATRI S.

(Argumentum.— De supplicatione Gabinio ne.
gata, et desiderio suo fratris videndi.)

 

O literas mihi tuas jucundissimas, exspectatas, ac
primo quidem cum desiderio, nunc vero etiam cum
timore! Atque has scito literas me solas accepisse
post illas quas tuus nauta attulit, Olbia datas. Sed

⁸ caetera (ut scribis) praesenti sermoni reserventur. Hoc

tamen non queo differre. Idibus Maiis senatus fre-
quens divinus fuit in supplicatione Gabinio dene-
ganda. Adjurat Procilius hoc nemini accidisse. Fo-
ris valde plauditur. Mihi cum sua sponte jucundum,
tum jucundius, quod me absente (est enim ειλικρινες
judicium), sine oppugnatione, sine gratia* nostra.

