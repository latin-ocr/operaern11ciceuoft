AD BRUTUM. Ems'r. 3. 345

nec pati, sceleratissimo hosti ludibrio esse imperium
populi Romani, facis ex tua dignitate, et e re pu-
blica„

Quod scribis de seditione quae facta est in legione
quarta, de Antoniis, (in bonam partem accipies)
magis mihi probatur militum severitas, quam tua.
Te benevolentiam exercitus equitumque expertum,
vehementer gaudeo. De Dolabella, ut scribis, si quid
habes novi, facies me certiorem: in quo valde delec-
tor, me ante providisse, ut tuum judicium liberum
esset cum Dolabella belli gerendi: et id valde per-
tinuit, ut ego tum intelligebam, ad rem publicam3
ut nunc judico, ad dignitatem tuam.

Quod scribis, me maximo [animo] egisse, ut in-
sectarer Antonios, idque laudas3 credo ita n'deri
tibi : sed illam distinctionem tuam nullo pacto probo.
Scribis enim, ‘⁴ acrius prohibenda bella civilia esse,
quam in superatos iracundiam exercendam.'’ Vehe-
menter a te, Brute, dissentio: nec clementiae tuae
concedo3 sed salutaris severitas vincit inanem spe-
ciem clementiae. Quod si clementes esse volumus,
nunquam deerunt bella civilia. Sed de hoc tu wideris.
De me possum idem, quod Plautinus pater in Tri,
nummo: “ Mihi quidem aetas acta ferme est: tua
istuc refert maxime.” Opprimemini, (mihi crede)
Brute, nisi provideritis. Neque enim populum sem-
per eumdem habebitis, neque senatum, neque senati
ducem. Haec ex oraculo Apollinis Pythii edita tibi
puta. Nihil potest esse verius. XIV Calend. Maias.

(3.) Μ. Τ. C. M. BRUTO S.

(A rgumentum.—Octavianum laudat3 et laetitiam,
Romae e victoria consulum et D. Bruti ortam, com-
memorat: liberalitatem ejus in seditionis auctoribus
reprehendi Romae, et omnes Antonianos hostes judis
catos esse, scribit.)

