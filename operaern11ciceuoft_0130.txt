116 AD ATTICUM. Lm. XII. 23.

enim a te plus, quam poteS, postulo: potes autem,
quid veri sit, perspicere tu unus.

De Rutilia, quoniam videris dubitare, scribes ad
me, cum scies3 sed quamprimum, num Clodia, D.
Bruto consulari, filio suo, mortuo, vixerit. Id de
Marcello, aut certe de Postumia, sciri potest: illud
autem de M. Cotta, aut de Syro, aut de Satyro.

De hortis, etiam atque etiam te rogo. Omnibus
meis, eorumque quos scio mihi non defuturos, facul-
tatibus, (sed potero meis) enitendum mihi est. Sunt
etiam, quae vendere facile possim. Sed, ut non ven-
dam, eique usuram pendam, a quo emero, non plus
annum, possum assequi quod volo, si tu me adju-
vas. Paratissimi sunt Drusi: cupit enim vendere.
Proximos puto Lamiae: sed abest. Tu tamen, si
quid potes, odorare. Ne Silius quidem quidquam
utitur, et is usuris faeiflime sustentabitur. Habe
tuum negotium3 nec, quid res mea familiaris postu-
let, quam ego non curo, sed quid velim, et cur ve-
lim, existima.

(23‚) CICERO ATTICO s.

Putaram te aliquid novi; quod eJusmodi fuerat
initium literarum ; quamvis non curarem quid in His-
pania fieret, tamen te scripturum: sed videlicet
meis literis respondisti, ut de foro et de curia. Sed
domus est, ut ais, forum. Quid ipsa domo mihiopus
est, carenti foro? Oecidimus, occidimus, Attice, jam
pridem nos quidem3 sed nunc fatemur, posteaquam
unum, quo tenebamur, amisimus. Itaque solitudines
sequor z et tamen, si qua me res isto adduxerit, eni-
tar, si quo modo potero, (potero autem) ut, praeter
te, nemo dolorem meum sentiat; si ullo modo pote-
rit, ne tu quidem. Atque etiam ina causa est non ve-
niendi. Meministi, quid ex te Atedius quaesierit:

