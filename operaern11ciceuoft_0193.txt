AD ATTICUM. Lm. XIV. Ἰ1. 179

nomen invadere, seque pro nepote iuius gerere: et
domestica quaedam privatius. Datae sunt post Id.
Mart. ad XVI circiter Cal. J unii.

(1.) CICERO ATTICO S .

Diverti ad illum, de quo tecum mane. Nihil per-
ditius: explicari rem non posse. Etenim, si ille tali
ingenio exitum non reperiebat, quis nunc reperiet ?
Quid quaeris? periisse omnia aiebat3 quod haud scio
an ita sits verum ille gaudens: affirmabatque minus
diebus XX tumultum Gallicum: in sermonem se,
post Idus Martias, (praeterquam Lepidi) venisse ne-
minis: ad summam, non posse istaec sic abire. Ο
prudentem Oppium! qui nihilo minus illum desi-
derat: sed loquitur nihil, quod quemquam bonum
offendat. Sed haec hactenus.

Tu, quaeso, quidquid novi, (multa autem exspec-
to) scribere ne pigrere: in his, de Sexto satisne cer-
tum ; maxime autem de Bruto nostro; de quo qui-
dem ille, ad quem diverti, Caesarem solitum dicere,
“ magni refert, hic quid velit: sed, quidquid volet,
valde volet :’' idque eum animadvertisse, cum pro
Deiotaro Niceae dicei-eu valde vehementer eum vi-
sum et libere dicere: atque etiam (ut enim quidque
succurrit, libet scribere) proxime, cum Sextii rogatu
apud eum fuissem, exspectaremque sedens, quoad
vocarer, dixisse eum, “ Ego dubitem quin summo
in odio sim, *cum Μ. Cicero sedeat, nec suo commodo
me convenire possit ἱ) Atqui, si quisquam est facilis,
hic aet: tamen non dubito, quin me male oderit.”

Haec et ejusmodi multa. Sed ad propositum.
Quidquid erit, non modo magnum, sed etiam parvum,
scribes. Equidem nihil intermittam.

