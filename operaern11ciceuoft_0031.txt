AD ATTICUM. Lm. IX. 9. 17

et delicta nostri amici3 c‹ go vero ita facio. Quin ea
ipsa, quae a te commemorantur secus ab eo in me
ipsum facta esse, non memini. tanto plus apud me
valere beneficii gratiam, quam 1n Juriae dolorem, volo.
Faciamus igitur, ut censes3 colligamusque nos.
Σοφιστευω enim, simul ut rus decurro ς atque in de-
cursu &so-515 meas commentari non desino: sed sunt
quaedam earum perdifficiles ad judicandum.

De optimatibus, sit sane ita, ut xis. Sed nosti
illud, Διονυσιος εν Κορινὲῖῳ. Titinii filius apud Caesa-
rem est. Quod autem quasi vereri videris, ne mihi
tua consilia displiceant ; me vero nihil delectat aliud,
nisi consilium et literae tuae. Quare, fac (ut ostendis)
ne destiteris ad me, quidquid tibi in mentem vene-
rit, scribere ε mihi nihil potest esse gratius.

Venio ad alteram nunc epistolam. Recte non
credis de numero militum. Ipso dimidio plus scrip-
sit Clodia. Falsum etiam de corruptis navibus. Quod
consules laudas; ego quoque animum laudo, sed
consilium reprehendo. Discessu enim illorum, actio
de pace sublata est; quam quidem ego meditabar.
Itaque postea Demetrii librum De Concordia tibi
remisi, et Philotimo dedi.

Nec vero dubito, quin exitiosum bellum impen-
deat, cujus initium ducetur a fame. Et me tamen
doleo non interesse huic bello! in quo tanta vis
sceleris futura est, ut, cum parentes non alere nefa-
rium sit, nostri principes antiquissimam et sanctissi-
mam parentem‚ patriam, fame necandam putent.
Atque hoc non opinione timeo ς sed interfui sermo-
nibus. Omnis haec classis Alexandria, Colchis, Tyro,
Sidone, Arado, Cypro, Pamphylia, Lycia, Rhodo,
Chio, Byzantio, Lesbo, Smyrna, Mileto, Coo, ad
intercludendos commeatus Italiae, et ad occupandas
frumentarias provincias, comparatur.

At quam veniet iratus! et iis quidem maxime,
qui eam maxime salvam volebant, quasi relictus ab
iis, quos reliquit. Itaque mihi, dubitanti quid me

c· 3

