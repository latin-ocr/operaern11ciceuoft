,AD ATTICUM. Lm. XI. 15. 87

,velim, et ad me, quid tibi responderint, scribas 3 non
quod ab isto salus data quidquam habitura sit firmi-
tudinis; sed tamen aliquid consuli et prospici po-
terit. Etsi omnium conspectum horreo, praesertim
hoc genero; tamen, in tantis malis quid aliud ve-
lim, non reperio.

Quintus pergit, ut ad me et Pansa scripsit, et
Hirtius: isque item Africam petere cum caeteris di-
citur. Ad Minucium Tarentum scribam, et tuas li-
teras mittam. Ad te scribam, numquid egerit. HS
XXX potuisse mirarer, nisi multa de Fufidianis
praediis ε et id video tamen. Te exspecto 3 quem vi-
dere, si ullo modo potest, (poscit enim res) pervel-
lem. J am extremum concluditur. Tibi facile est,
[quid, quale sit gravius,] existimare. Vale.

(15.) CICERO ATTICO s.

Quoniam justas causas affers, quod te hoc tem-
pore videre non possim3 quaeso, quid sit mihi faci-
endum. Ille enim ita videtur Alexandriam tenere, ut
eum scribere etiam pudeat de illis rebus. Hi autem
ex Africa jam affuturi videntum Achaei, item ex
Asia redituri ad eos, aut libero aliquo loco commo-
raturi. Quid mihi igitur putas agendum ,⁹ Video
,difficile esse consilium. Sum enim solus, aut cum al-
tero, cui neque ad illos reditus sit, neque ab his ipsis
quidquam ad spem ostendatur. Sed tamen scire ve-
lim, quid censeas: idque erat cum aliis, cur te, si
fieri posset, cuperem videre.

Minucium XII sola curasse, scripsi ad te antea z
quod superest, velim videas, ut curetur. Quintus non
modo non cum magna prece ad me, sed acerbissime,
scripsit: filius vero mirifico odio. Nihil fingi potest
mali, quo non urgear. Omnia tamen sunt faciliora,
quam peccati dolor, qui et maximus est, et aeternus z
§ujus peccati si socios essem habiturus ego, quos pu-

