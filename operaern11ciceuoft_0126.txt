112 AD ATTICUM. 111ss. XII. 19.

Heri, cum ex aliorum literis cognovissem de An-
tonii adventu, admiratus sum, nihil esse in tuis. Sed
erant pridie fortasse scriptae, quam datae. Neque ista
quidem curo: sed tamen opinor propter praedes suos
accucurnsse.

Quod scribis, Terentiam de obsignatoribus mei
testamenti loqui ; primum tibipersuade,me istaec non
curare, neque esse quidquam aut parvae curae aut
novae loci. Sed tamen quid simile ? ssla eos non ad-
hibuit, quos existimavit quaesituros, nisi scissent,
quid esset. Num id etiam mihi periculi fuit ἓ Sed
tamen faciat illa, quod ego. Dabo meum testamen-
tum legendum eui voluerit: intelliget, non potuisse
honorificentius a me fieri de nepote, quam fecerim.
Nam quod non advocavi ad obsignandum; primum
mihi non venit in mentem 3 deinde e⁶a re non venit,
quia nihil attinuit. Tute seis, (si modo meministi)
me tibi tum dixisse, ut de tuis aliquos adduceres ε
quid enim opus erat multis Ρ equidem domesticos
jusseram. Tum tibi placuit, ut mitterem ad Silium τ
inde est natum, ut ad Publilium ε sed necesse neu-
trum fuit. Hoc tu tractabis, ut tibi videtur.

(19.) CICERO ATTICO S.

Est hic quidem locus amoenus, et in mari ipso,
qui et Antio et Circaeis adspici possit: sed ineunda
nobis ratio est, quemadmodum, in omni mutatione
dominorum, qui innumerabiles fieri possunt in infi,
nita posteritate, (si modo haec stabunt) illud, quasi
consecratum, remanere possit, Equidem jam nihi}
egeo vectigalibu53 et parvo contentus esse possum.
Cogito interdum trans Tiberim hortos aliquos parare,
et quidem ob hanc causam maxime: nihil enim
video, quod tam celebre esse possit: sed, quos, co-
ram videbimus ς ita tamen, ut hac aestate fanum ab·
solutum sit. Tu tamen cum Apella Chio confice de
columnis.

