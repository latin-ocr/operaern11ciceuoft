AD ATTICUM. Iam. XIII. 50. 175

iquissimam, me Phameae defuisse, cum ejus causam
recepissem : quam quidem receperam contra pueros
Octavios, Cn. filios, non libenter: sed et Phameae
causa volebam. Erat enim, si meministi, in consu-
latus petitione, per te mihi pollicitus, si quid -opus
esset: quod ego perinde tuebar, ac si usus essem. Is
ad me venit, dixitque, judicem operam dare sibi
constituisse eo die ipso, quo de Sextio nostro lege
Pompeia in consilium iri necesse erat: scis enim
dies illorum judiciorum praestitutos fuisse. Respondi,
non ignorare eum, quid ego deberem Sextio: quem
vellet, alium diem si sumsisset, me ei non defutu-
rum. Ita tum ille discessit iratus. Puto me tibi nar-
rasse. Non laboravi scilicet, nec hominis alieni in-
justissimam iracundiam mihi curandam putavi. Gallo
autem narravi, cum proxime Romae fui, quid audis-
semÍ¾ neque nominavi Balbum minorem. Habuit
suum negotium Gallus, ut scribit. Ait illum, me
animi conscientia, quod Phameam destituissem, de
se suspicari. Quare tibi hactenus mando, de illo
nostro, si quid poteris, exquiras: de me ne quid la-
boras. Est bellum, aliquem libenter odisse: quem-
admodum non omnibus servire. Etsi, mehercule,
(ut tu intelligis) magis mihi isti serviunt, si obser-
vare servire est.

(50.) crcERo ATT1co s.

Admonitus quibusdam tuis literis, ut ad Caesarem
uberiores literas mittere instituerem, cum mihi Bal-
bus nuper in Lanuvino dixisset, se et Oppium scrip-
sisse ad Caesarem, me legisse libros contra Catonem,
et vehementer probasse: conscripsi de his ipsis libris
epistolam Caesari, quae deferretur ad Dolabellam:
sed ejus exemplum misi ad Oppium et Balbum:
scripsique ad eos, ut tum deferri ad Dolabellam ju-
berent meas literas, si ipsi exemplum probassent.

