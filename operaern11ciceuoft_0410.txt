396 DE PETIT. CONS. 12.

ipsum docet, quae res sit. Prodest quidem vehemen-
ter, nusquam deesse: sed tamen hic fructus est as-
siduitatis, non solum esse Romae atque in foro, sed
assidue petere, saepe eosdem appellare, · non commit-
tere, ut quisquam possit dicere, [quid ejus sit, quod
consequi possis, si abs te non sit rogatum,] et valde
ac ἀ111ςο11101· rogatum. Benignitas autem late patet:
et est in re familiari3 quae quamquam ad multitu-
dinem pervenire non potest, tamen ab amicis lauda-
tur, et multitudini grata est. Est 111 conviviis; quae
facito et abs te et ab amicis tuis concelebremus, et
passim, et tributim z est etiam in opertu quam per-
vulga et communica: curaque, ut aditus ad te diur-
ni nocturnique pateant, neque foribus solum aedium
tuarum, sed etiam vultu ac fronte, quae &st animi
janua: quae si significant, voluntatem abditam esse
ac retrusam, parvi refert patere ostium. Homines
enim non modo promitti sibi, praesertim quae a can-
didato petant, sed etiam large atque honorifice pro-
mitti, volunt. Quare, hoc quidem facile praeceptum
est, ut, quod acturus sis, id significes te studiose ac
libenter esse facturum. Illud difficilius, et magis ad
tempus quam ad naturam accommodatum tuam;
quod facere non possis, ut id [aut jucunde promittas,
aut ingenue neges z] quorum alterum est boni viri, al-
terum boni petitoris. Nam, cum id petitur, quod ho-
neste, aut sine detrimento nostro, promittere non
possumus, (quomodo, si qui roget, ut contra ami-
cum aliquem causam recipiamus) belle negandum
est, ut ostendas necessitudinem, demonstres quam
moleste feras3 aliis te id rebus exsarturum esse, per-
suadeas.

XII. Audivi hoc dicere quemdam de quibusdam
oratoribus, ad quos causam suam detulisset, gratiorem
sibi orationem fuisse ejus qui negasset, quam illius
qui recepisset. Sic homines fronte et oratione magis,
quam ipso beneficio reque, capiuntur. Verum hoc
probabile oet3 illud alterum subdurum tibi, homini

